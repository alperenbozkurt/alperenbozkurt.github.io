---
layout: post
title: "2018'de En Beğendiğim Kitaplar"
date: 2019-01-03
excerpt: "2018'de hedefim olan 26 kitabı son gün tamamladım. Bu kitaplardan en çok birkaç kitabı bu yazımda listeledim."
tags: [2018 kitapları, reading challenge, en beğendiğim kitaplar]
---

2018 yılının başında kendime, "Bu sene kaç kitabı bitirebilirsin" diye sordum. Yaptığım ufak hesaplamalar sonucunda her 2 haftaya 1 kitap düşecek şekilde 26 kitabı okuyabileceğimi düşünerek hedefimi belirledim. Bu yazımda da bu kitaplar arasından seçtiğim, okurken en çok zevk aldığım birkaç kitabı paylaşmak istiyorum. Burada yazmadığım diğer kitaplara da goodreads hesabımdan bakabilirsiniz.

The Lord of The Rings
---
> Yaşayanların bir çoğu ölümü hak ediyor. Ve ölenlerin bir kısmı da
> yaşamayı hak ediyor. Yaşamı onlara verebilir misin? O halde öyle hak,
> hukuk adına ölüm buyurmakta çok acele etme.

İlk iki kitabını okuduğum bu seri Gandalf'ın güç yüzüğünü fark etmesiyle başlayan macerayı anlatıyor. Frodo ve sam bu görev için gönüllü olmak zorunda kalıyorlar. Güç yüzüğünü hüküm dağının lavlarında eriterek yok etmeleri gerekiyor. Bu yolculukta yazadıkları maceraları anlatan bu serinin bendeki yeri çok farklıdır. Kitabı okurken Gri Gandalf'ın öldüğü kısmı beni çok duygulandırmıştı. Gandalf'ın yeniden gönderileceğini bilmesem ağlardım herhalde.  

<iframe width="560" height="315" src="https://www.youtube.com/embed/mJZZNHekEQw" frameborder="0" allow="accelerometer; autoplay; encrypted-media; gyroscope; picture-in-picture" allowfullscreen></iframe>

Ben Robot
---

**Yapay zeka insanlığın sonu mu olacak ?** Asimov bu tarz saçma sorulardan nasıl kurtulacağımızı hikayelerinde çok güzel bir şekilde açıklamış. Asimov 3 temel robot kanunundan bahsetmektedir. 

1. Robotlar, insanlara zarar veremez ya da eylemsiz kalarak onlara zarar gelmesine göz yumamaz.  
  
2. Robotlar, Birinci Kanun'la çakışmadığı sürece insanlar tarafından verilen emirlere itaat etmek zorundadır.  
  
3. Robotlar, Birinci ya da İkinci Kanun'la çakışmadığı sürece kendi varlıklarını korumak zorundadır.

Bu kanunlar robotlar üretilirken donanımlarına işlenerek insanlara ve kendilerine zarar vermemeleri sağlanmıştır. Kanunların açık ve net (!) olmasına rağmen aralarındaki boşluklar bug çıkmaya çok fazla müsaittir. Kitapda geçen 9 robot öyküsünde robotlarda çıkan buglar ve nedenleri öyle güzel işlenmiş ki, dünyanın sonunu getirseler bile bunu kendi istedikleri için değil hatalı ve eksik yazılmış kaynak kodlarından olacağı anlatılmıştır.

Fahrenheit 451
---

> bir kadının yanan bir evde kalmasına yol açtıklarına göre, kitaplarda
> bir şeyler olmalı... hayal edemeyeceğimiz şeyler; orada bir şeyler
> olmalı. insan bir hiç uğruna kalmaz.

Yanmayan evler yaygınlaştıktan sonra itfayecilerin işsiz kalmaması için yakma görevi itfayecilere verilmiştir yaktıkları şey ise kitaptır. Kitapta bir itfaye erinin monotonluktan kurtulmasıyla başlar. Bir gün aldıkları ihbarda kitaplarını kendi canı kadar çok seven yaşlı kadının evine giderler. Yaşlı kadının kitapları ile birlikte can vermek istemesi itfaye eri Guy Montag'ın dikkatini çeker ve okumak için bir kaç kitap çalar.
Bu distopyanın bana verdiği en büyük mesaj şu oldu; *Öyle kitaplar vardır ki belli bir anlama seviyesine gelmeden o kitabın ne anlatmak istediğini anlayamazsın.* İşte bu yüzden okuduğum ve beğenmediğim bazı kitapları tekrar okuma kararı aldım. Ve kutsal kitapları yorumlamak için fazla aceleci davranmamam gerektiğini kararlaştırdım.

Otostopçunun Galaksi Rehberi
---
> "İnsanlar dudaklarını devamlı çalıştırmazlarsa, beyinleri çalışmaya başlıyor"

Yine ilk iki kitabını okuduğum bu seride, Dünyanın uzaylı ırklar tarafından yerle bir edilmeden hemen önce Ford ile Arthur'un yıkım için gelen uzaylı gemisine otostop çekerek binmeleri ile başlar. Marvin adlı robot favori karakterimdi. Ve kitabı okuduğunuzda evrenin nihayi sorusuna cevap buluyorsunuz.  Ayrıyetten bu sorunun cevabını kitabı okumadan öğrenmek istiyorsanız Google'a ***what is the answer to life, the universe, and everything?***  şeklinde aratabilirsiniz. (Okumadıysanız tavsiye etmem :) )

Maymunlar Gezegeni
---

Bu kitap da bir ithaki bilim-kurgu klasiklerinden. Kitabın sonu hala aklımdan çıkmıyor. Dünyaya çok benzeyen bir gezegene keşif için giden 3 bilim-insanı hiç tahmin etmedikleri bir şeyle karşılaşıyorlar. Bu gezegende tanıştıkları insanlar düşünemezken, maymunlar düşünebiliyor. Kitabın baş kahramanı maymunlarla iletişim kurmaya çalışırken ve kurduktan sonra başından geçenler anlatılıyor. Kitabın son sayfalarında ise şaşırma ve okuma keyfi katlanarak artıyor. Gerçekten çok beğendiğim bir kitaptı. 

#### Sırada Ne Var
2019 yılında ise okuma hedefimi her aya 3 kitap olacak şekilde 36 kitaba çıkarttım. Okumak istediğim bazı kitapları buraya not düşeyim bakalım yıl sonunda neler olacak birlikte görelim.

 1. Dune Serisi
 2. Otostopçunun Galaksi Rehberi
 3. Yüzüklerin Efendisi Kralın Dönüşü
 4. Silmarillion
 5. Frankenstein
 6. Dünyalar Savaşı

Bu kitaplar listemin üstündeki kitaplar. Bu sene okuyacağım diğer kitapların çoğunun da ithaki bilim kurgu serisinden olacağını düşünüyorum. Yıl sonunda bu kitapların kaç tanesini okumuş olacağım acaba. 

Görüşmek üzere, bu yıl sizin yılınız olsun :)
